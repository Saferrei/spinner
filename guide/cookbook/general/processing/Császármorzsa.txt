Bögrés császármorzsa – 15 perc alatt a fenséges klasszikus



A császármorzsát szinte mindenki szereti, nem is csoda, hogy Ferenc József is megnyalta utána mind a tíz ujját, innen ered az elnevezés. Hiszen a császári pár kedvenc édessége volt.
Boldogságos békebelei idõket idéz, ráadásul ez egy turbó változat, ahol azzal csalunk, hogy a darát forró tejbe tesszük, így nem kell órákig pihentetnünk a tésztát, hanem azonnal süthetjük. Olcsó, egyszerû, laktató mégis könnyed a smarni, aminek házias ízélményét a zsíron pirítás adja. Fenséges édesség, ami eteti magát, vagyis igazi egyszer volt, hol nem volt desszert egy kastélyból 

Hozzávalók 2 személyre:

- fél bögre búzadara
- fél bögre liszt
- 1 bögre tej
- 2 tojás
- pici csipet só
- egyharmad bögre cukor
- egy csapott evõkanál zsír

1. A tejet a mikróban egy mûanyagtálban felforrósítjuk. Vagy tûzhelyen egy fazékban.
2. Míg melegszik szétválasztjuk a tojás fehérjét és a sárgáját. Én a fehérjét egy kisebb tálba szoktam tenni, a sárgákat egy pohárba.
3. A forró tejbe belekeverjük a lisztet, a búzadarát, a cukrot és a sót.
4. A tojásfehérjéket kemény habbá verjük.
5. A zsírt egy serpenyõben feltesszük kb. 4-es fokozaton melegedni.
6. Míg melegszik, addig gyorsan belekeverjük a sárgákat a tésztába, majd hozzáforgatjuk a habot is.
7. Már önthetjük is az egészet a serpenyõbe. Egy-két perc után egy lapáttal fordítsuk át. Folyni fog és szakad is, nem kell vele foglalkozni. Ha aranyszínû alul, akkor jó.
8. Ismét hagyjuk egy két percig sülni, aztán a lapát és egy élesebb fakanál segítségével szaggassuk szét, hogy a tészta közepe is átsüljön.
9. Kevergessük, és ha már szép egyenletesen átsült, akkor húzzuk félre a serpenyõt, vagy szedjük ki egy tálba.
10. Porcukorral meghintve vagy híg baracklekvárral tálaljuk.



Jó étvágyat 

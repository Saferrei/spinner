Almás-citromos süti

Citrom-alma-vanília triója a világ legegyszerûbben készíthetõ süteményében:
két részletben minden hozzávalót összekeverünk – és ha van egy normál méretû evõkanalunk, akkor ehhez a sütihez még mérleg sem kell.
(1csapott evõkanál cukor 2 dkg, 1 evõkanál liszt 2 dkg).
A citrom helyett használhatunk meyer citromot (hiper-szuperekben a citromok közé keveredve keressük, 
kisebb, kerekebb és picit narancssárgább a többinél - nagyon finom!), narancsot vagy mandarint a recepthez. 
Kapcsos formában csak akkor készítsük, ha teljesen üzembiztos, és nem szivárog sehol, mert a krém teljesen folyékony kezdetben. 
A krém hozzávalóit épp csak simára kell keverni, hogy ne kerüljön bele sok levegõbuborék, mert azok sütés közben a felszínre jönnek 
és lyukacsos felületet eredményeznek, de ha így járunk mégis - és nem tetszik -, tálalás elõtt jöhet rá kevés porcukor, szeletelt mandula, durvára vágott csonthéjas is.
Hozzávalók: (20x20-as vagy 20-23 cm átmérõjû kerek fém vagy kerámiaformához)
 Ha a sütõforma nagyobb mint a fent említett az összetevõk mennyiségét arányosan növeljük, ami egy fizikus tanoncnak gyerekjáték :) 

tészta:
6 evõkanál liszt (12 dkg)
2 evõkanál kristálycukor 
10 dkg vaj 
csipet só

krém:
6 evõkanál kristálycukor (12 dkg)
3 evõkanál liszt 
3 tojás 
1 vaníliás cukor 
1 citrom lereszelt héja 
1 darab citrom vagy narancs facsart leve 
2-3 db édes fajtájú alma hámozva, szeletelve (amennyi ráfér a tésztára ízlés szerint)

1. A sütõt 180 fokra elõmelegítjük.
2. A vajat a mikróban 400 watton 2 perc alatt megolvasztjuk (langyos legyen csak), és egy villával hozzákeverjük az elõzõleg összekevert cukorhoz, sóhoz és liszthez.
3. A keveréket sütõpapírral bélelt formába szórjuk, és egyenletesen elnyomkodjuk az alján. 20 perc alatt a sütõ alsó harmadába tett rácson aranyszínûre sütjük.
4. Míg a tészta sül, a lisztet és a cukrot elkeverjük, majd hozzákeverjük a többi hozzávalót. Az almákat hámozzuk, negyedekre vágjuk, kimagozzuk.. A negyedeket további három szeletre vágjuk, ha tudjuk, ha nem akkor ahogy sikerül.
5. A sütõbõl kivett tésztán elrendezzük az almaszeleteket, majd óvatosan ráöntjük az – ekkor még teljesen folyós – krémalapot (az almák ilyenkor el akarnak úszkálni, de tegyünk közöttük rendet), és 160 fokra levett sütõben 18-20 percig sütjük.
6. Még melegen ecsettel kevés baracklekvárt kenhetünk a tetejére, ettõl a sült almák is szép fényt kapnak. Teljes kihûlés után éles késsel szeleteljük.

